# Plánování práce
Snažíme se do Hospodaření přidávat nové funkce, které využije co nejširší okruh uživatelů.
To někdy znamená, že není reálné implementovat některé pracovní procesy specifické pro konkrétní středisko.

## Dobrovolníci
[Podpořilo nás hned několik dárců](https://h.skauting.cz/o-projektu#seznam-darcu) (za což jim děkujeme), ale přesto je projekt neziskový. Vývoj tak stojí na [dobrovolnících](https://github.com/skaut/Skautske-hospodareni/graphs/contributors).

Čas, který jsme schopni vývoji Hospodaření věnovat je limitovaný, proto se snažíme práci
plánovat a prioritizovat.

## Issues
Bugy, žádosti o novou funkcionalitu a další úkoly evidujeme pomocí Github issues.
Pro zjednodušení orientace issues používáme [štítky](https://github.com/skaut/Skautske-hospodareni/labels).

Změny implementujeme v rámci [Pull Requestů](jak-na-pull-request.md). Pokud PR se změnou mergneme, projeví se změna
v aplikaci během 10-15 minut.

## Milestony
Pro každé čtvrtletí zakládáme milestone `[ROK]/Q[čtvrtletí]`, tedy např. `2018/Q1` (jedná se o obdobu [sprintů ve Scrum](https://www.atlassian.com/agile/scrum/sprints)).

Ve většině případů nepřidáváme další issue do aktuálního milestone.
Výjimkou jsou hlášené bugy, které jsou (podle závažnosti) zpracovávány přednostně.

Před začátkem dalšího milestonu vyhodnocujeme uplynulý milestone.
Pokud jsme nějakou z issues v končícím milestone nestihli zpracovat, přesouváme ji do jiného z milestonů.
Pokud už nedává smysl, tak ji rovnou zavíráme.

Kromě těchto milestonů existují i speciální milestony:
- [some next](https://github.com/skaut/Skautske-hospodareni/milestone/4) - úpravy, které bychom v budoucnu chtěli přidat, ale zatím pro ně nemáme kapacitu
- [Stage](https://github.com/skaut/Skautske-hospodareni/milestone/9) - některé úpravy, které je třeba dospecifikovat
